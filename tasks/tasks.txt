Залік (100 балів):
10: завдання Данила (нейромережі): див. опис заняття 03.11.2025 в репозиторії
10: завдання Георгія (DUNE): всі автоматично отримали по 10 балів
15: завдання Дениса (Pandas/статистика, див. нижче): Винницький Богдан 6, Денисенко Дарія 7, Козіна Ярослава 8, Козярчук Євгеній 9, Паучков Андрій 10
25: завдання по фітах інваріантної маси (див. нижче): Винницький Богдан 1, Денисенко Дарія 2, Козіна Ярослава 3, Козярчук Євгеній 4, Паучков Андрій 5
40: завдання по CMS Open Data: додати будь-яку нову кінематичну змінну (на ваш вибір: напишіть у тг групу) і побудувати для неї контрольні графіки та диференціальний переріз,
    або альтернативне завдання: імплементувати розгортання TUnfold (див. заняття 17.11.2025) для вимірювання будь-якого з існуючих перерізів

********************************************************************************
Завдання по фітуванню розподілу інваріантної маси:
(для виконаного завдання потрібно мати код та малюнки, а також відповіді на поставлені питання (за наявності) і будь-які ваші коментарі (за бажанням))

1. У прикладі реконструкції інваріантної маси (https://github.com/zenaiev/hep2025_codes/blob/main/invmass/invmass.py) змінити розпад D0->pi+pi- на D0->K-pi+. Досягти гарної апроксимації піка D0->K-pi+ (шляхом обмеження вільних параметрів). Порівняти піки D0->pi+pi- та D0->K-pi+. Які між ними відмінності і чому?

2. У прикладі реконструкції інваріантної маси (https://github.com/zenaiev/hep2025_codes/blob/main/invmass/invmass.py) додати розпад B0->pi+pi-. Досягти гарної апроксимації піка B0->pi+pi-. Які складнощі виникають з апроксимацією нового піка в цьому прикладі? Порівняти піки D0->pi+pi- та B0->pi+pi-. Які між ними відмінності і чому?

3. У прикладі реконструкції інваріантної маси (https://github.com/zenaiev/hep2025_codes/blob/main/invmass/invmass.py) змінити роздільну здатність для вимірювання імпульсів треків 5% -> 20%. Досягти гарної апроксимації масового спектра, переконатися, що значення вільних параметрів після завершення фіта не знаходяться на штучно заданих межах (мають бути всередині інтервалів, але не на границях). Спробувати далі змінити роздільну здатність на 50%. Чи можливо в цьому прикладі за такої роздільної здатності розрізнити два піка?

4. У розгорнутому прикладі реконструкції інваріантної маси (https://github.com/zenaiev/hep2025_codes/blob/main/invmass/invmass_adv.py) порахувати ефективність реконструкції частинок у каналі розпаду D0->pi+pi- при накладеному обмеженні 1 чи 2 ГеВ на мінімальний імпульс кожної дочірньої частинки чи скалярної суми імпульсів двох дочірніх частинок. Якісно пояснити отримані чотири значення. (Змінити код потрібно так, щоб накладання обмеження на скалярну суму імпульсів можна було вмикати та вимикати за допомогою нового параметра з командного рядка.)

5. У розгорнутому прикладі реконструкції інваріантної маси (https://github.com/zenaiev/hep2025_codes/blob/main/invmass/invmass_adv.py) порахувати ефективність реконструкції частинок у каналі розпаду D0->pi+pi- при накладеному обмеженні 1 ГеВ на мінімальний імпульс кожної дочірньої частинки для початкового спектру імпульсів D0 за експоненційним розподілом із параметром lambda = 1, 0.5 та 2 ГеВ^-1, а також за рівномірним розподілом від 0 до 10 ГеВ. Якісно пояснити отримані чотири значення. (Змінити код потрібно так, щоб параметр lambda і тип розподілу можна було задавати за допомогою нових параметрів з командного рядка.)

----- статистика та Pandas  --------

6. Використовуючи аналітичний вираз для ймовірності біноміального розподілу, отримайте вираз для розподілу ймовірності Пуассона, застосувавши граничне наближення: кількість випробувань N→∞, ймовірність успіху p→0, причому добуток ν=pN залишається фіксованим.

7. Наведіть аргумент для доведення, що розподіл ймовірності суми кількостей подій від двох незалежних джерел з розподілами Пуассона P(n1;ν1) та P(n2;ν2) дорівнює розподілу Пуассона з очікуваною кількістю подій ν1+ν2.

8. Наведіть аргумент з використанням збіжності розподілу суми незалежних однаково розподілених випадкових величин до нормального розподілу для доведення, що розподіл Пуассона при великих значеннях очікуваної величини збігається до нормального розподілу.

9. У експерименті з пошуку резонансного розпаду зареєстровано 0 подій. Використовуючи вираз для розподілу Пуассона, встановіть верхню границю для очікуваної кількості спостережуваних подій, сумісної з результатом експерименту, у рамках 90% та 95% довірчих інтервалів.

10. Наведіть приклад скрипта з використанням бібліотеки pandas, pyroot та, наприклад, matplotlib або seaborn для генерації розподілу Пуассона, та відображення розподілу у вигляді гістограми, для різних значень очікуваної величини.

11. Наведіть приклад скрипта з використанням бібліотеки pandas, pyroot та, наприклад, matplotlib або seaborn для генерації експоненційного розподілу, та відображення розподілу у вигляді гістограми, для різних значень очікуваної величини.
********************************************************************************
